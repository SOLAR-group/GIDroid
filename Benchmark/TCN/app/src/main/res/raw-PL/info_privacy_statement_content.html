<!-- This Source Code Form is subject to the terms of the Mozilla Public
   - License, v. 2.0. If a copy of the MPL was not distributed with this
   - file, You can obtain one at http://mozilla.org/MPL/2.0/. -->

<p>Prywatność jest bardzo ważna, dlatego aplikacja zbiera i przesyła wyłącznie informacje konieczne do świadczenia funkcjonowania. Aplikacja NIE zbiera, NIE przechowuje, ani NIE przesyła żadnych informacji, które mogłyby zostać wykorzystane do zidentyfikowania ciebie, twojego urządzenia, ani żadnej informacji osobistej.</p>

<p><strong>Jeżeli nie zgadzasz się z tą polityką prywatności, nie instaluj lub odinstaluj aplikację. Trwałe usunięcie aplikacji z urządzenia mobilnego jest równoważne zaprzestaniu korzystania z aplikacji.</strong></p>

<h3>Główne funkcje</h3>
<p>Główną funkcjonalność aplikacji stanowi zbieranie identyfikatorów przekaźników sieci komórkowej, siły sygnału oraz lokalizacji urządzenia (współrzędnych). Te informacje są przechowywane lokalnie na twoim urządzeniu i nigdy nie zostaną przesłane bez twojej wyraźnej zgody i akcji. Zebrane dane mogą zostać wyeksportowane do plików przechowywanych w pamięci urządzenia lub udostępnione projektom OpenCellId.org oraz Mozilla Location Services. Aby zapewnić prywatność, aplikacja NIE korzysta z serwerów proxy (pośredniczących), które mogłyby uzyskać dostęp do danych w trakcie transmisji. Wszystkie połączenia z aplikacji do zewnętrznych usług korzystają z szyfrowanego protokołu HTTPS.</p>

<p><strong>Przesyłanie do OpenCellID.org</strong> wymaga wprowadzenia osobistego klucza dostępu (klucza API) w ustawieniach aplikacji. Klucz będzie używany do przesłania próbek do bazy danych projektu i nigdy nie zostanie wykorzystany w innym celu. Ktokolwiek zna klucz dostępu posiada pełną kontrolę nad przesłanymi danymi, włączając w to przeglądanie i kasowanie. Twoim obowiązkiem jest ochrona poufności Twojego klucza dostępu!</p>

<p><strong>Przesyłanie do MLS</strong> korzysta ze współdzielonego klucza API, który nie umożliwia przeglądania przesłanych próbek.</p>

<ul>
<li><a href="https://community.opencellid.org/privacy">Polityka prywatności OpenCellID.org</a></li>
<li><a href="https://location.services.mozilla.com/privacy">Polityka prywatności Mozilla Location Services</a></li>
</ul>

<p>Większość funkcji aplikacji wymaga <strong>dostępu do lokalizacji urządzenia podczas działania</strong>, jednakże, aby automatycznie uruchomić zbieranie próbek przy uruchamianiu urządzenia, konieczne jest przyznanie <strong>dostępu do lokalizacji urządzenia w tle</strong>. Dostęp do lokalizacji w tle jest wymagany, ponieważ w tym przypadku zbieranie jest uruchamiane przez system (w tle), a nie przez ciebie (na pierwszym planie).</p>

<h3>Funkcje opcjonalne</h3>

<p><strong>Mapa</strong> korzysta z usług dostarczanych przez OpenStreetMap na określonych <a href="https://wiki.osmfoundation.org/wiki/Terms_of_Use">warunkach użytkowania</a>.</p>

<p><strong>Automatyczne sprawdzanie aktualizacji</strong> łączy się do serwera w celu sprawdzenia, czy jest dostępna nowsza wersja aplikacji. Żądanie zawiera numer wersji zainstalowanej aplikacji i jest wykonywane przy starcie aplikacji raz dziennie.</p>

<p><strong>Kontakt z twórcą</strong> tworzy nową wiadomość email w wybranej aplikacji pocztowej. Wiadomość zawiera podstawowe dane techniczne urządzenia, które mogą być przydatne przy rozwiązywaniu problemów:</p>
<ul>
<li>Wersja aplikacji</li>
<li>Wersja Androida</li>
<li>Producent i model urządzenia</li>
</ul>

<p><strong>Eksport ustawień</strong> i <strong>Eksport bazy danych </strong> wykonują kopię ustawień lub bazy danych aplikacji do wybranego folderu w pamięci urządzenia. Jeżeli wybrany folder znajduje się w pamięci współdzielonej, do której dostęp mają inne aplikacje, wówczas wrażliwe dane (takie jak klucz dostępu OpenCellID) mogą nie być chronione.</p>

<p><strong>Logowanie do pliku na poziomie diagnostycznym</strong> tworzy bardzo szczegółowe pliki logów w wybranym folderze w pamięci urządzenia. Log może zawierać wrażliwe dane, takie jak twoje obecne położenie i nadajnik do którego urządzenia jest podłączone. Ta opcja powinna być używana tymczasowo w celu rozwiązywania problemów.</p>

<h3>Pomoc w diagnostyce problemów</h3>

<p>Aplikacja zbiera <strong>anonimowe statystyki użycia</strong>. Dane są udostępniane wyłącznie twórcy aplikacji w celu lepszego zrozumienia jak aplikacja jest wykorzystywana, jakie są czasy działania poszczególnych funkcji oraz jakie funkcje są używane najczęściej. Zebrane dane służą do poprawy ogólnej wydajności aplikacji, użyteczności i komfortu użytkowania. Dane zbierane są za pomocą zewnętrznej biblioteki Google Analytics for Firebase dostarczanej przez Google i przetwarzane zgodnie z <a href="https://policies.google.com/privacy">polityką prywatności Google</a>.</p>

<p>Aplikacja posiada wbudowany mechanizm <strong>automatycznego raportowania błędów</strong>. Raporty błędów aplikacji są dostępne wyłącznie dla twórcy aplikacji i zawierają informacje o przyczynie błędu i konfiguracji urządzenia. Raporty NIE zawierają informacji pozwalających na zidentyfikowanie ciebie, ani twojego urządzenia.</p>
